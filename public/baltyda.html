<html>
  <head>
    <style>
      html {
  max-width: 70ch;
  padding: 3em 1em;
  margin: auto;
  line-height: 1.75;
  font-size: 1.25em;
}
    </style>
  </head>
  <body>
  
  Bałtyda to fikcyjny świat, którego fabuła jest połączeniem alternatywnej historii z elementami mitologii słowiańskiej. W świecie ludzi nierzadko pojawiają się stwory i potwory, a ingerencja słowiańskich bóstw jest czymś naturalnym. Akcja ma miejsce na początku XII wieku, w Polsce piastowskiej przed zdobyciem Pomorza przez Bolesława Krzywoustego. Głównym miejscem akcji jest fikcyjna wyspa na Morzu Bałtyckim, leżąca pomiędzy Łebą a Gotlandią i nosząca nazwę "Bałtyda". Walutą panującą na wyspie jest denar, a stolicą miasta jest Starogród. Oprócz tego na wyspie występują również takie lokacje jak wieś Podlesie i wieś Chudolipie położone w Starym Lesie, wieś Wysoczany położona w Górach Jastrzębich oraz klify na morskim brzegu. Po opuszczeniu miasta, na głównym trakcie znajdują się rozstaje dróg, skąd można udać się do Starego Lasu, Gór Jastrzębich lub na morski brzeg.
Główna oś fabuły koncentruje się wokół konfliktu pomiędzy pogańskim księciem Wszeborem, władającym wyspą, a krajem piastów z królem Bolesławem Krzywoustym na czele. Fabuła zawiera liczne intrygi i konflikty zbrojne, a niebezpieczeństwo wybuchu wojny wisi w powietrzu.
  </body>
</html>
